Orto e Cucina è ormai un binomio inscindibile da Giorgio Barchiesi, in arte Giorgione, personaggio che, dalla campagna umbra, ha fatto breccia nel cuore dei telespettatori di gambero rosso channel con il suo umorismo, la sua bravura e la sua stazza. Dedicato agli amanti della cucina rustica, semplice e naturale, questo libro raccoglie, per la prima volta, tutte le ricette di Giorgione, rigorosamente stagionali, insieme ai consigli sulle coltivazioni dell'orto e ai racconti sui buonissimi prodotti dell'Umbria, terra in cui vive. Circa 80 ricette, suddivise, non per portata, ma seguendo l’ordine della natura e della crescita dei vegetali durante le stagioni, che sono, appunto, l’ispirazione per creare nuovi saporiti piatti. In più tutti i trucchi per conoscere in profondità le materie prime e usarle al meglio in cucina.